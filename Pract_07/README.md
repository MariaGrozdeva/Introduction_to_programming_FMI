## Задачи

**Задача 1:** Напишете функция, която приема масив и елемент и връща индекса на първото срещане на елемента в масива, ако има такова, и -1, в противен случай.  
*Вход: 17 23 5 -14 0 &nbsp;&nbsp; -14, Изход: 3  
Вход: 17 23 5 8 0 &nbsp;&nbsp;&nbsp;&nbsp;&nbsp; -14, Изход: -1*  

**Задача 2:** Напишете функция, която приема **сортиран** масив и елемент и връща индекса на елемента в масива, ако има такъв, и -1, в противен случай.  
*Вход: -8 5 22 23 44 100 &nbsp;&nbsp; -8, Изход: 0  
Вход: -8 5 22 23 44 100 &nbsp;&nbsp; 101, Изход: -1*  

**Задача 3:** Напишете функция, която намира най- малкия липсващ елемент в **сортиран** масив от **последователни** числа.  

![alt_text](https://i.ibb.co/wMPMfhR/Missing-element.png)

**Задача 4:** Ще казваме, че поредица от числа е **трион**, ако всяко число в нея е едновременно по- голямо или равно на двата си съседа или едновременно по- малко или равно на тях.  
За първия и последния елемент имаме само по един съсед.  
Напишете функция, която приема масив от цели числа и ги пренарежда така, че да образуват поредица трион.  
*Вход: 1 5 1 0 3, Изход: 1 5 0 3 1  
Вход: 10 -10 -22 11 18, Изход: 10 -22 11 -10 18*  

**Задача 5 (Решето на Ератостен):** Въвежда се цяло число n (n<=1000). Отпечатайте всички прости числа в [2...n].  
*Вход: 10, Изход: 2 3 5 7  
Вход: 29, Изход: 2 3 5 7 11 13 17 19 23 29*  

![alt_text](https://i.ibb.co/WvMGkZz/Sieve-of-Eratosthenes.gif)

**Задача 6:** Напишете функция, която намира най- дългия подмасив, съставен от еднакви числа (подмасивът се определя чрез индексите на началото и края си).  
(Ако най- дългият подмасив не е уникален, да се изведат индексите на първия такъв.)  

*Вход: -8 22 22 22 44 44 -8 100 -8 -8, Изход: 1 3 (22 22 22)  
Вход: 5 5 6 6 7 7 8 8, Изход: 0 1 (5 5)  
Вход: 1 2 3 4 5, Изход: 0 0 (1)*  

**Задача 7:** Въвежда се число k.  
Да се напише функция, която проверява дали в подаден масив съществува подмасив, чиито елементи имат сума, равна на k. Ако има, да се изведат индексите на първия и последния елемент от подмасива.  В противен случай, да се изведе подходящо съобщение.  
*Вход: 17 23 5 -14 0 &nbsp;&nbsp; -9, Изход: yes  
Вход: 17 23 5 8 0 &nbsp;&nbsp;&nbsp;&nbsp;&nbsp;&nbsp; 31, Изход: no*    

**Задача 8:** Дадени са две числови редици. Да се напише функция, която проверява дали редиците са образувани от едни и същи множества.  
*Вход: 1 3 4 1 3 &nbsp;&nbsp;&nbsp; 1 3 3 4 1 1 3, Изход: yes  
Вход: 1 3 4 1 3 &nbsp;&nbsp;&nbsp; 1 3 3 4 1 0 3, Изход: no*  
